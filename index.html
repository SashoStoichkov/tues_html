<!DOCTYPE html>
<html>
    <head>
        <title>Родопи</title>
        <link rel="stylesheet" href="styles.css">
        <script src="scripts.js"></script>
        <meta charset="utf-8">
        <meta name="viewport" content="width=device-width, initial-scale=1.0">
    </head>
    
    <body>
        <ul>
          <li><a href="index.html" class="active">Начало</a></li>
          <li><a href="meals.html">Храни</a></li>
          <li><a href="resorts.html">Курорти</a></li>
          <li style="float:right"><a href="for_us.html">За нас</a></li>
        </ul>
        <h1>Родопите, перфектното място за почивка</h1>
        <div id="text">
            <p>Обичате ли да си похапвате сладко и обилно, когато сте на почивка? Тогава не се колебайте и изберете Родопите за своята ваканция. Защото освен с красивите си пейзажи, планината ще ви омае със своите вкусове и неустоими аромати, които се носят от всяка селска къща или семеен хотел. Тук на почит е традиционната кухня, приготвяна по стари бабини рецепти, а обикновено използваните продукти са от домашното стопанство. Това ще рече, че са екологично чисти и без ГМО. Така че може да бъдете спокойни – хапвайте колкото си искате и без угризения на съвестта. Защото родопското меню е здравословно и лесно се усвоява от организма. Непременно се отбийте и в местните мандри и биоферми, които организират дегустации на типични родопски храни.</p>
            <p>Нищо чудно, че за мнозина Родопите са се превърнали в синоним на сочни пататници, на пропити с дъха на всевъзможни мерудии чорби, на топящи се в устата чевермета и … на няколко кила над обичайното тегло. Веднъж завърнал се от почивка обаче, човек бързо може да върне предишната си форма. Затова пък преживените кулинарни емоции оставят незаличими спомени, които могат да ви накарат завинаги да промените отношението си към храната. Защото усетите ли сладостите на здравословното хранене, на почит в тази част на Балканите, едва ли отново ще посегнете с лека ръка към хамбургера, чипса или любимите ви фабрични десерти.</p>
            <p>За родопчани е въпрос на чест да отрупат трапезата с типични местни вкусотии, приготвени с продукти от домашното стопанство. Практика в повечето случаи е хората тук сами да си приготвят сиренето. Млякото, разбира се, се добива от кравата в двора. Яйцата по правило са току-що снесени и са с голям жълто-оранжев жълтък. Различните суджуци и луканки са от прясно говеждо или свинско месо и са също собствено производство. Зеленчуците, подредени в стройни лехи в градината зад къщата, са свежи, ароматни и вкусни както никъде другаде. Да не говорим за невероятното разнообразие от сладка, компоти, конфитюри и мед! Няма начин да не ви почерпят и с „люта” домашна ракия – варенето й в специален казан се е превърнало в нещо като семеен ритуал.</p>
            <p>Една типична за този край напитка с резлив вкус, която удивява както българи, така и чужденци, е т.нар. бърканица. Приготвя се от течността, която остава след като се отнеме маслеността от киселото мляко. А биенето на масло в домашни условия е все още част от ежедневието на родопчани. Така твърди председателят на кооперацията за производство на сирена в село Смилян - Милкана Йорданова, която често демонстрира пред туристи как се добива масло в домашни условия. В кооперация се произвеждат типични родопски сирена, които с нищо не отстъпват на някои от най-известните швейцарски, френски и италиански видове. В това ще се убеди всеки, който посети тукашната дегустационна зала. Но гордостта на хората от този край е сиренето Родопи, приготвяно по много стари технологии.</p>
            <p>„Наричаме го още „мъжко” сирене - обяснява Милкана Йорданова. - То е прототип на пармезана и в много случаи дори го конкурира по вкус, пикантност и твърдост. За съжаление по света не знаят за него. Произвежда се от краве мляко, което тук в Родопите е с много висока масленост. Влияние върху процеса на ферментацията му оказва високата ни надморска височина и атмосферното налягане. Така че сирене Родопи може да бъде произвеждано единствено тук, в родопските мандри.”</p>
            <p>Непременно опитайте от родопското кисело мляко, което е толкова гъсто, че с нож да го режеш! Да не говорим за чудотворното му въздействие върху здравето! Домакините с готовност ще ви покажат как сами си го приготвят у дома със своя собствена закваска, съдържаща прословутия лактобацилус булгарикус. Бактерията – „виновник” за ферментацията на млякото, може да бъде открита най-често по листата на здравеца и по кората на върбовите дървета, осеяли родопските склонове. „Случва се млякото ни само да се подкваси, тъй като тази бактерия вирее в изобилие по нашите пасища и се предава в млякото” – разказва г-жа Йорданова.</p>
            <p>Специалитетът на местните заведения обаче е смилянският боб, отглеждан единствено в Средните Родопи. Няма как да не си оближете пръстите от вкусните бобени яхнии и супи, а една от кулинарните атракции в района е смилянски фасул, задушен в тиква. Ако здравословното хранене за вас се е превърнало в начин на живот, непременно се отбийте в с. Бачково. Там се намира т.нар. „биодинамична” ферма на сем. Стоянови, които постоянно посрещат туристи. Гостите се запознават с уникалните им екологични методи за отглеждане на плодове, зеленчуци и зърнени култури… съобразно различните фази на Луната.</p>
            <p>„Имаме кухня, която гостите могат да използват, или ако желаят, ние им предлагаме наши екологични храни – разказва собственикът Димитър Стоянов. - Приготвяме им палачинки, тестени изделия, които се пекат на сач или пък специален Бачковски постен гювеч със зеленчуци от фермата. Туристите по всяко време на годината може да опитат от нашата продукция.”</p>
            <p>Дали ще ви нагостят с продукти, отглеждани съобразно фазите на Луната, или с обикновени селски манджи, едно е сигурно – в Родопите ще преживеете кулинарно приключение, което приятно ще погъделичка небцето ви и ще запали стремежа най-сетне да заживеете здравословно и в хармония с природата.</p>
        </div>
        
        <button onclick="topFunction()" id="myBtn" title="Go to top">Top</button>
        <p id="copyright">&copy; Sasho Stoichkov<p>
    </body>
</html>